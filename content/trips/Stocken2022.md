---
date: 2022-04-29T10:58:08-04:00
description: "Stocken"
featured_image: "/images/imengine.public.nwt.infomaker.jpg"
tags: ["motorhome"]
title: "Stocken 2022"
---

Fy Katten! sa katten om Stockens camping...
![Stocken](/images/imengine.public.nwt.infomaker.jpg)
Vi följer ju lite husbilsfolk på youtube och flera av dem har hund som de tar med i husbilen. 
Det ser så mysigt ut, vi har ju ingen hund men vi har 5 st katter i åldrarna 6-11 år. Skulle inte Maja som är äldst tycka det var mysigt med en helg i husbilen helt själv med matte och husse tänkte vi.
Vi skaffade en sele med ett litet koppel, ett par fina små skålar och en mjuk kudde för henne att ligga på och så tog vi med henne till Stockens Camping i närheten av Ellös ute på Orust. En mycket fin och välskött camping och trevlig personal. Högsäsongen hade fortfarande inte kommit igång riktigt så det var ganksa lite folk på campingen. Restaurangen var inte öppen, vilket var lite synd för vi var sugna på lite dricka.
Hela vägen till Stocken jamade Maja det värsta hon kunde, väl framme och hon hade fått löplinan på sig skulle hon bara gömma sig. Hon hittade det perfekta gömstället, höger hjulhus fram.
Vi försökte få med henne ut ett par gånger och gå på campingen men det gick inte. En bit bort från våran husbil stod två husbilar som vi förstod var ett sällskap.
De såg när vi kom gåendes med Maja i famnen på väg ner till stranden för att försöka få henne att känna lite på sanden. På väg tillbaka hör vi hur den ena damen i sällskapet ropar till sina vän Kolla där är katten!
Efter en natt där hon sprungit runt i hela husbilen hela tiden blev det att packa in katten i buren och åka hem. När Maja förstod att hon var hemma igen och hon blev utsläppt, sprang hon in i huset och lade sig att sova. Alla ser tydligen inte tjusningen med husbilslivet:)
 Vi åkte tillbaka till Stocken och pustade ut, äntligen kunde vi få lite lugn och ro och njuta av solen och den fina omgivningen på campingen. 
 